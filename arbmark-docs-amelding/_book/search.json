[
  {
    "objectID": "index.html",
    "href": "index.html",
    "title": "Registerbasert lønns- og sysselsettingsstatistikk basert på a-ordningen",
    "section": "",
    "text": "Forord\nDette er en dokumentasjon av produksjonsprosessen for data til arbeidsmarkeds- og lønnsstatistikk. Hovedkilden er a-ordningen som SSB mottar fra Skatteetaten hver måned, og det blir gjort en rekke statistiske bearbeidinger og påkoblinger av andre kjennemerker i SSB. Den klargjorte filen for arbeidsmarkeds og lønnsstatistikk benyttes av svært mange statistikker, analyser og til forskning i SSB samt til deling av data på microdata.no.\nStatistisk sentralbyrå, Januar 2023\nTonje Køber"
  },
  {
    "objectID": "intro.html",
    "href": "intro.html",
    "title": "1  Introduction",
    "section": "",
    "text": "This is a book created from markdown and executable code.\nSee Knuth (1984) for additional discussion of literate programming.\n\n\n\n\nKnuth, Donald E. 1984. “Literate Programming.” Comput. J. 27 (2): 97–111. https://doi.org/10.1093/comjnl/27.2.97."
  },
  {
    "objectID": "summary.html",
    "href": "summary.html",
    "title": "2  Summary",
    "section": "",
    "text": "In summary, this book has no content whatsoever."
  },
  {
    "objectID": "references.html",
    "href": "references.html",
    "title": "References",
    "section": "",
    "text": "Knuth, Donald E. 1984. “Literate Programming.” Comput.\nJ. 27 (2): 97–111. https://doi.org/10.1093/comjnl/27.2.97."
  },
  {
    "objectID": "intro.html#formål",
    "href": "intro.html#formål",
    "title": "1  Innledning",
    "section": "1.1 Formål",
    "text": "1.1 Formål\nFormålet med dette notatet er å beskrive produksjonsprosessen for data til arbeidsmarkeds- og lønnsstatistikk. Notatet beskriver datakildene som inngår, sentrale definisjoner, hvordan dataene er organisert og koblet sammen, kvalitet samt sentrale variable."
  },
  {
    "objectID": "intro.html#bakgrunn",
    "href": "intro.html#bakgrunn",
    "title": "1  Innledning",
    "section": "1.2 Bakgrunn",
    "text": "1.2 Bakgrunn\nHovedkilden til data om lønns- og arbeidsmarkedsstatistikk er a-ordningen. Ordningen trådte i kraft 1. januar 2015. A-ordningen er en digital samordning av all rapportering om inntekt, arbeidsforhold og skattetrekk til NAV, Skatteetaten og Statistisk sentralbyrå. Arbeidsgivere og andre opplysningspliktige skal rapportere opplysninger samlet til etatene i a-meldingen.\nA-meldingen erstattet 5 skjemaer: melding om arbeidsforhold til NAV Arbeidstakerregister (Aa-registeret), lønns- og trekkoppgaven (LTO), terminoppgaver for skattetrekk og arbeidsgiveravgift, årsoppgaven for arbeidsgiveravgift og oppgave til lønnsstatistikk.\nSSB får opplysninger om lønn og ansatte gjennom a-meldingen istedenfor flere ulike kilder. Dette har størst effekt på lønns- og sysselsettingsstatistikken, men har også betydning for mange andre statistikker som bruker data om lønn, ansatte og jobber eller som skal si noe om konjunkturutvikling der jobber har stor betydning.\nEt viktig formål med ordningen var og er å forenkle arbeidsgivers rapportering av ansettelsesforhold og inntektsopplysninger ved at de unngår å sende de samme opplysningene til SSB, NAV og Skatteetaten. I tillegg skal de gi bedre oppgaveløsning i etatene og bedre tjenester til brukerne.\nFor lønns- og sysselsettingsstatistikken i SSB er det utviklet et felles produksjonssystem for mottak og behandling av data fra a-meldingen. Data SSB tidligere mottok gjennom utvalgsundersøkelsen for lønnsstatistikk for privat sektor, lønn for offentlig sektor, LTO- og Aa-registeret ble avsluttet og dekkes nå av a-meldingen.\nI dette produksjonssystemet går data gjennom ulike datatilstander – fra kildedata, som er data vi mottar fra Skatteetaten – til klargjorte data og til slutt statistikkdata, som danner utgangspunkt for statistikkproduksjon.\nProduksjonsprosessen som beskrives her er for den klargjorte filen som benyttes for å lage arbeidsmarkeds- og lønnsstatistikk, til utlevering som mikrodata til andre seksjoner i SSB, til forskere og brukere av microdata-plattformen.\nDen klargjorte filen for arbeidsmarkeds- og lønnsstatistikk benyttes i følgende statistikkprodukter ved seksjon for arbeidsmarkeds- og lønnsstatistikk i SSB per januar 2023:\n\nLønnsstatistikk, årlig\nSysselsetting, hovedtall, årlig\nHelse- og sosialpersonell, årlig\nSysselsetting blant innvandrere, årlig (inkluderer også tall for ikke-bosatte)\nTilknytning til arbeid, utdanning og velferdsordninger, årlig (foreløpige og endelige tall)\nAntall arbeidsforhold og lønn, kvartal og månedlig (foreløpig og endelige tall)\nSykefravær\nLedige stillinger\nArbeidskraftundersøkelsen, AKU (til bl.a. estimering og støtteinformasjon ved intervju)\n\nI tillegg benyttes filen i en rekke andre statistikker og registre i SSB, blant annet:\n\nLønnsummer, måned\nArbeidskraftkostnader\nArbeidskostnadsindeks (AKI)\nAnsatte i barnehage og skole\nSysselsatte i kommunal sektor (KOSTRA)\nNasjonalregnskapet\nHelsestatistikker\nStrukturstatistikkene\nStatistikk om uføretrygd og alderspensjonister\nAntall ansatte i SSBs Virksomhets- og foretaksregister (VoF)\n\nDataene benyttes også i en rekke ulike analyser og rapporter. Forskere kan søke om tilgang til disse dataene, se mer informasjon i vedlegg C."
  },
  {
    "objectID": "intro.html#annen-relevant-dokumentasjon",
    "href": "intro.html#annen-relevant-dokumentasjon",
    "title": "1  Innledning",
    "section": "1.3 Annen relevant dokumentasjon",
    "text": "1.3 Annen relevant dokumentasjon\nBeskrivelse av produksjonsopplegget for den registerbaserte sysselsettingsstatistikken før 2015 er beskrevet i dokumentasjonsnotatet 2010/08.\nKvalitetsrapporter i henhold til krav om kvalitetsrapporter til Eurostat under Rådsforordning (EU) nr. 0530/1999, Grini, Knut Håkon (2007) og Lien et al (2009). I tillegg er det dokumentasjon av utvalgsmetode og vekting av lønnsstatistikken i Grini (2003). Øvrig aktuell dokumentasjon av produksjonen og kvalitetssikringen av lønnsstatistikk før 2016 finnes i Kristoffersen et al (2006) og Kristoffersen, Sigrun (2011).\nDokumentasjon av beregningsopplegget for årslønn før 2015 er beskrevet i dokumentasjonsnotatet 2011/12.\nDokumentasjon av SFP, som danner utgangspunkt for statistikken Tilknytning til arbeid, utdanning og velferdsordninger: https://www.ssb.no/arbeid-og-lonn/artikler-og-publikasjoner/system-for-persondata\nNotatet om «Kartlegging av arbeidsforhold som oppdragstakere i a-ordningen: https://www.ssb.no/arbeid-og-lonn/artikler-og-publikasjoner/kartlegging-av-arbeidsforhold-som-oppdragstaker-i-a-ordningen"
  },
  {
    "objectID": "intro.html#begreper",
    "href": "intro.html#begreper",
    "title": "1  Innledning",
    "section": "1.4 Begreper",
    "text": "1.4 Begreper\n\n1.4.0.1 A-meldingen\nDette er navnet på meldingen som inneholder alle opplysningene som sendes inn til Skatteetaten.\n\n\n1.4.0.2 A-ordningen\nA-ordningen er en samordnet måte for arbeidsgivere å rapportere opplysninger om inntekt og ansatte til NAV, SSB og Skatteetaten. A-ordningen trådte i kraft 1. januar 2015.\nA-ordningen er navnet på ordningen som EDAG-prosjektet utviklet.\n\n\n1.4.0.3 A-opplysningsloven\nLov om arbeidsgivers innrapportering av ansettelses- og inntektsforhold m.m. (a-opplysningsloven) gir hjemmel for a-ordningen."
  },
  {
    "objectID": "intro.html#notatets-struktur-og-leseveiledning",
    "href": "intro.html#notatets-struktur-og-leseveiledning",
    "title": "1  Innledning",
    "section": "1.5 Notatets struktur og leseveiledning",
    "text": "1.5 Notatets struktur og leseveiledning\nStrukturen i dette notatet følger SSBs virksomhetsmodell, som består av følgende steg:\n\nI dette notatet beskrives alle prosessene med unntak av prosess 6 (analysere) og 7 (formidle). Relevante momenter under disse prosessene er beskrevet i «Om statistikken» til hver enkelt statistikk.\nNotatet består av fire deler:\nDel 1. Avklare behov og planlegge\nDenne delen avklarer behov for data om sysselsetting og lønn. Omfatter definisjoner (kapittel 2) og beskrivelse av datakildene (kapittel 3).\nDel 2. Samle inn\nDel 2 beskriver kildedata (kapittel 4), prosessene fra kildedata til inndata og inndata (se kapittel 5 og 6), sammenkobling av de ulike datakildene i datavarehus (kapittel 7) samt gir en overordnet beskrivelse av kontroller og tiltak (se kapittel 8).\nDel 3. Klargjøre data – fil for arbeidsmarkeds- og lønnsstatistikk\nKlargjøring av data omfatter bearbeiding, editering, beregningsmetoder, mv. Denne delen beskriver alle klargjøringsprosesser frem til det vi omtaler som klargjort fil for arbeidsmarkeds- og lønnsstatistikk.\nKort oversikt over de ulike kapitlene i del 3:\nKapittel 9. Knytning mellom lønns- og arbeidsforhold\nI inndata ligger informasjon om arbeidsforhold og lønn i ulike tabeller. Dette kapittelet beskriver hvordan arbeidsforhold (jobb) og lønn knyttes sammen.\nKapittel 10. Påkobling av arbeidsforhold fra andre kilder\nI kapittel 10 beskrives påkobling av arbeidsforhold fra andre kilder: a) Vernepliktige og b) Skatteetatens oppdrags- og arbeidsforholdsregister (OAR) som omfatter utenlandske oppdragstakere.\nKapittel 11. Tiltak på sluttdato arbeidsforhold\nDet gjøres noen korreksjoner på sluttdato for arbeidsforhold (jobber) basert på informasjon i NAVs Arena- register og SSBs statistiske kopi av folkeregisteret (FREG). Dette er beskrevet i kapittel 11.\nKapittel 12. Referanseuke\nDatagrunnlaget avgrenses til å gjelde en referanseuke, vanligvis 3. uke i måneden. I dette kapittelet gis det også en begrunnelse for hvorfor vi har valgt en referanseuke.\nKapittel 13. Avgrensning og aggregering av arbeidsforhold\nDet gjøres noen spesielle avgrensninger ved overlappende arbeidsforhold i samme virksomhet og aggregeringer hvis flere arbeidsforhold i samme virksomhet, se beskrivelse i kapittel 13.\nKapittel 14. Permisjoner og permitteringer\nOpplysninger om permisjoner og permitteringer benyttes til klassifisering av sysselsetting (beskrives i kapittel 19). Personer som er permittert eller på permisjon med forventet varighet under 90 dager skal ifølge anbefalingene fra ILO klassifiseres som sysselsatte. Behandling av opplysninger om permisjon og permitteringer i a-meldingen er beskrevet i kapittel 14.\nKapittel 15. Imputering av arbeidsforhold fra perioden før\nImputering av arbeidsforhold fra perioden før (t-1) er beskrevet i kapittel 15. Opplysningspliktige rapporterer status hver måned i a-meldingen. For å unngå at uteglemmelser i rapporteringen eller forsinket rapportering skal påvirker sysselsettingstallene, imputeres alle arbeidsforhold fra måneden før (måned t-1) hvis hele foretaket mangler i statistikkmåneden (måned t). Det er flere kriterier som må oppfylles for at arbeidsforhold skal bli imputert, se omtale i kapittel 15.\nKapittel 16. Koble på kjennetegn fra virksomheter og foretak i VoF\nI kapittel 16 beskrives påkobling av kjennetegn for virksomheter (bedrifter/underenheter) og foretak fra SSBs Virksomhets- og foretaksregister (Vof).\nKapittel 17. Kontroll og tiltak på fravær mellom virksomheter\nTiltak hvis det er en dags overlapp ved jobbskifter mellom virksomheter innenfor referanseuka omtales i kapittel 17.\nKapittel 18. Påkobling av ytelse fra a-meldingen\nVi bruker informasjon om ytelser fra det offentlige for å vurdere hvilke arbeidsforhold uten lønn som skal klassifiseres som sysselsetting. Vi skiller mellom følgende ytelser som rapporteres i a-meldingen: svangerskapspenger, foreldrepenger, sykepenger og sykepenger til fisker som bare har hyre. Dette er omtalt i kapittel 18.\nKapittel 19. Klassifisering av arbeidsforhold og sysselsatte\nDet rapporteres inn mange arbeidsforhold i a-meldingen som etter SSBs vurdering ikke er aktive i statistikkperioden. I kapittel 19 bestemmes det hvilke arbeidsforhold som skal regnes som aktive og dermed avgjøre sysselsetting.\nKapittel 20. Koble på helt arbeidsledige og bosatte utenfor arbeidsstyrken\nI Kapittel 20 beskrives påkobling av helt arbeidsledige og personer utenfor arbeidsstyrken (bosatte personer 15 år og eldre).\nKapittel 21. Håndtering av lønn og arbeidstid\nKapittel 21 beskriver hvordan informasjon om lønn bearbeides og hvordan variabler i lønnsstatistikken beregnes og kontrolleres. I tillegg beskrives metoden for forbedring av informasjon om arbeidstid.\nKapittel 22. Utlending, beregning av påkobling av kjennetegn\nI dette kapittelet beskrives utledning av ulike variable og kjennetegn:\n\nArbeidsmarkedsstatus (gir bl.a. informasjon om man er lønnstaker, helt ledig eller ikke-lønnstaker)\nUtledning av arbeidssteds- og bostedskommune\nImputering av innvandringskategori og innvandringsgrunn\nImputering av næringskode og sektor\n\nKapittel 23. Klargjort fil for arbeidsmarkeds- og lønnsstatistikk\nProsessene beskrevet i del 2 (samle inn) og del 3 (klargjøring) leder frem til klargjort fil for arbeidsmarkeds- og lønnsstatistikk.\nDel 4. Klargjøre data – fil for registerbaserte sysselsettingsstatistikker\nDel 4 beskriver klargjøringsprosessene frem til den klargjorte filen for registerbasert sysselsettingsstatistikk. Den største forskjellen mellom den klargjorte filen for arbeidsmarked og lønn og klargjort fil for registerbasert sysselsettingsstatistikk er at sistnevnte også omfatter selvstendig næringsdrivende samt har kun november som referansetidspunkt.\nKapittel 24 beskriver påkobling av selvstendig næringsdrivende. I kapittel 25 beskrives kort noen sentrale statistikker, mens kapittel 26 beskriver statistikken Antall arbeidsforhold og lønn."
  },
  {
    "objectID": "definisjoner.html",
    "href": "definisjoner.html",
    "title": "2  Definisjoner",
    "section": "",
    "text": "In summary, this book has no content whatsoever."
  },
  {
    "objectID": "definisjoner.html#lønn",
    "href": "definisjoner.html#lønn",
    "title": "2  Definisjoner",
    "section": "2.1 Lønn",
    "text": "2.1 Lønn\nLønnsbegrepet i lønnsstatistikken er begrenset til å omfatte kontante godtgjørelser fra arbeidsgiver til arbeidstaker for utført arbeid. Statistikken omfatter følgelig ikke naturalytelser, forsikringer og heller ikke trekkfrie utgiftsgodtgjørelser og lignende. Det er brutto lønn før skatt som er lønnsbegrepet.\nMånedslønn er hovedbegrepet i Statistisk sentralbyrås lønnsstatistikk. Månedslønn omfatter avtalt lønn, uregelmessige tillegg og bonuser. Overtidsgodtgjørelser er ikke medregnet i månedslønn.\nMåling av lønn er bestemt av internasjonale forordninger: Rådsforordning (EU) nr. 0530/1999 av 9. mars 1999 om strukturstatistikk for lønn og arbeidskraftkostnader."
  },
  {
    "objectID": "definisjoner.html#ilo-definisjon-sysselsetting",
    "href": "definisjoner.html#ilo-definisjon-sysselsetting",
    "title": "2  Definisjoner",
    "section": "2.2 ILO-definisjon sysselsetting",
    "text": "2.2 ILO-definisjon sysselsetting\nBetegnelsen arbeid gir uttrykk for alt inntektsgivende arbeide av minst én times varighet. Alle midlertidig fraværende grunnet sykdom, skade, ferie, streik, lockout, utdanningspermisjon, foreldrepermisjon, permitteringer grunnet dårlig vær, mekanisk eller elektrisk sammenbrudd, mangel på råmaterialer eller drivstoff, eller annet fravær med eller uten tillatelse, blir å betrakte som sysselsatte gitt at de har en formell tilknytning til et arbeide. Arbeidsgivere og medlemmer av Næringslivets hovedorganisasjon er å betrakte som selvstendige. Ubetalte familiearbeidere i arbeide betraktes som selvstendige uansett reell arbeidstid. Lærlinger er å betrakte som lønnstakere. En sysselsatt person er en person over en spesifisert alder som i løpet av en kort periode, enten en uke eller en dag, finnes blant kategorier lønnstaker eller selvstendig.\nI statistikker som AKU, lønnsstatistikken, antall arbeidsforhold og lønn og den registerbasert sysselsettingsstatistikken benyttet en uke som referansetidspunkt.\nPersoner med ulønnet permisjon/permitteringer på under 90 dager regnes som sysselsatte.\nNår man bruker begrepet sysselsatt er det vanlig å ta utgangspunkt i personen hovedarbeidsforhold. Fordeling etter kjennemerker som f.eks. næring blir da etter dette arbeidsforholdet. I den klargjorte filen for arbeidsmarked og lønn er det arbeidsforhold (jobb) som er enheten. Flere jobber i samme virksomhet for samme person blir slått sammen til én jobb.\n\n2.2.0.1 Internasjonale forpliktelser vedrørende måling av sysselsetting\nForpliktelsene om måling av sysselsetting bestemmes dels av konferanser i regi av FN og dels av Norges EØS medlemskap. Nedenfor er det en nærmere omtale av dette.  \nNorge (Stortinget) har undertegnet en ILO-konvensjon (The International Labour Organisation som er et FN organ) om at Norge skal lage statistikk og sende data om sysselsetting, arbeidsledighet m.m. i befolkningen til ILO. Hvordan sysselsettingen mer konkret skal måles, bestemmes av ILO resolusjoner.\nResolusjonene drøftes og vedtas på konferanser hvor alle medlemsland i FN er invitert til å delta. Fra Norge og de fleste andre medlemsland er det representanter fra de nasjonale statistikkbyråer som deltar. Konferansen avholdes omtrent hvert femte år. Mens ILOs konvensjon gjelder måling og rapportering av sysselsettingen i befolkningen, utarbeider FN statistiske kontor standard for utarbeidelse av Nasjonalregnskap. Sysselsetting målt ved antall personer og timeverk inngår også her. Man har valgt å anvende samme definisjon av hva som er sysselsetting i de to FN-organene. Forskjellen er at mens ILOs fokus er måling av sysselsetting blant de som er bosatt i landet, skal man i nasjonalregnskap måling sysselsetting i såkalt hjemmehørende virksomheter i landet (uansett om personene er bosatt i landet eller ikke), se nærmere omtale av dette i kapittel 2.9.\nILO-konvensjonen er bindende for Norge, mens resolusjonen om den konkrete definisjonen og målingen av denne, er mer å anse som veiledende fra ILOs side. Det skyldes blant annet at den skal kunne anvendes i land med svært ulike arbeidsmarkeder og er derfor åpen for en del nasjonale tilpasninger.\nEU har valgt å ta utgangspunktet i ILOs resolusjon om måling av sysselsetting og konkretisert denne ytterligere i sine lovforordninger om utarbeidelse av arbeidsmarkedsstatistikk, nasjonalregnskap og næringsstatistikker. Gjennom EØS-avtalen er disse også gjort gjeldene for Norge etter vedtak i Stortinget. Ved dette har dermed også ILOs resolusjon om måling av sysselsetting indirekte blitt juridisk bindende for Norge.     \nInformasjon om ILO-konvensjonen og ILO-resolusjonen på nettsidene:\nhttps://www.ilo.org/dyn/normlex/en/f?p=NORMLEXPUB:12100:::NO:12100:P12100_ILO_CODE:C160:NO\nog\nhttp://www.ilo.ch/wcmsp5/groups/public/---dgreports/---stat/documents/normativeinstrument/wcms_230304.pdf\nInternational Labour Organisation (ILO). Hentet fra\nhttps://www.ilo.org/wcmsp5/groups/public/---dgreports/---stat/documents/publication/wcms_099576.pdf\nFormelt gjelder Norges forpliktelser det vi skal levere av data til EU og ulike FN organ som ILO. Vi kan i teorien avvike fra dette i det vi selv publiserer på våre hjemmesider. Det er to hovedgrunner til at vi ikke ønsker å gjøre dette. Det ene er at vi finner at de internasjonalt avtalte anbefalinger er faglig godt begrunnet ut fra formålet med statistikkene, og for det andre ønsker brukerne i Norge at våre data skal være sammenlignbare med det som andre land publiserer.\nI henhold til ILO-definisjonen skal man regnes som sysselsatt selv om man bare har en avtalt/vanlig arbeidstid på 1 time i referanseuka som man kartlegger. En viktig grunn til at man i praksis ikke har noen nedre grense for sysselsetting, er at man i næringsstatistikker og nasjonalregnskap vil ha med alle arbeidstimer/lønnsutgifter som er medgått til produksjon av varer og tjenester. En annen grunn er at det ikke er noen opplagt grense for hva som skal være en annen nedre grense for arbeidstid. Man har derfor for å kompensere for dette ved å bl.a. anbefale at de sysselsatte fordeles etter arbeidstid. Brukere av statistikken kan dermed ut fra sitt formål eventuelt velge om man bare vil forholde seg til de som arbeider heltid eller mer enn halvtid. I Arbeidskraftundersøkelsen (AKU) er det i tillegg følgende anbefalinger:\n\nDe sysselsatte skal spørres i AKU om hva de oppfatter som sin hovedsakelige status (sysselsatt, under utdanning, ufør, alderspensjonist osv.)\nSysselsatte på deltid skal spørres i AKU om de ønsker å arbeide flere timer"
  },
  {
    "objectID": "definisjoner.html#lønnstaker",
    "href": "definisjoner.html#lønnstaker",
    "title": "2  Definisjoner",
    "section": "2.3 Lønnstaker",
    "text": "2.3 Lønnstaker\nSom lønnstakere defineres personer som i løpet av referanseperioden utførte arbeid for lønn eller betaling i form av kontanter eller varer, eller personer som har arbeidet i sin nåværende jobb, men som var midlertidig fraværende fra arbeidet i løpet av referanseperioden og har en formell tilknytning til arbeidet som tilfredsstiller en eller flere av følgende kriterier:\n\nkontinuerlig mottak av lønn eller betaling,\nforsikring om at vedkommende vil kunne vende tilbake til arbeidet etter fraværsperioden, eller en avtale om gjeninntredelsestidspunkt,\nfraværsperioden er mindre enn eller lik den varigheten som en person kan motta offentlig støtte uten å være tvunget til å akseptere annet arbeide.\n\nBortsett fra vernepliktige og personer på siviltjeneste, er det et hovedkriterium at personene har mottatt lønn i arbeidsforholdet.\nLønnstakere omfatter arbeidsforhold av typen ordinære og maritime samt arbeidsforhold som frilanser, oppdragstaker og personer som mottar honorar. \nFor lønnstakere med flere arbeidsforhold er ett av arbeidsforholdene fastsatt som det viktigste (hovedarbeidsforholdet).\nSamme definisjon benyttes i AKU, med unntak av at AKU ikke omfatter vernepliktige og personer på siviltjeneste."
  },
  {
    "objectID": "definisjoner.html#ansatt",
    "href": "definisjoner.html#ansatt",
    "title": "2  Definisjoner",
    "section": "2.4 Ansatt",
    "text": "2.4 Ansatt\nAnsatte omfatter alle som mottar kompensasjon for arbeid i form av lønn o.l. Ansatte omfatter det samme som lønnstakere, men ikke frilansere, oppdragstakere og personer som mottar honorar, siden de ikke har et tjenesteforhold/ansettelsesforhold (ikke ansatte).\nFor ansatte med flere arbeidsforhold er ett av arbeidsforholdene fastsatt som det viktigste (hovedarbeidsforholdet)."
  },
  {
    "objectID": "definisjoner.html#arbeidsforhold-jobb",
    "href": "definisjoner.html#arbeidsforhold-jobb",
    "title": "2  Definisjoner",
    "section": "2.5 Arbeidsforhold (jobb)",
    "text": "2.5 Arbeidsforhold (jobb)\nArbeidsforhold brukes synonymet med jobb som kompenseres i form av lønn e.l. Betegnelsen omfatter både hovedarbeidsforhold og biarbeidsforhold. En person (individ) kan ha flere arbeidsforhold (jobber) i ulike virksomheter. Flere arbeidsforhold i samme virksomhet summeres opp til ett arbeidsforhold.\nForskjellen mellom antall ansatte/antall lønnstakere og antall arbeidsforhold vil dermed være at sistnevnte også inkluderer biarbeidsforhold."
  },
  {
    "objectID": "definisjoner.html#selvstendig-næringsdrivende",
    "href": "definisjoner.html#selvstendig-næringsdrivende",
    "title": "2  Definisjoner",
    "section": "2.6 Selvstendig næringsdrivende",
    "text": "2.6 Selvstendig næringsdrivende\nSom selvstendige næringsdrivende defineres personer som i løpet av referanseperioden utførte noe arbeid for profitt eller for familiens beste, i kontanter eller goder, eller personer med et foretak, som kan være et forretningsforetagende, et jordbruk eller et serviceforetakende, som var midlertidig fraværende av en eller annen årsak fra arbeidet i løpet av referanseperioden.\nI den registerbaserte statistikken identifiseres selvstendig næringsdrivende ved hjelp av informasjon om næringsinntekt fra Selvangivelsesregisteret (skattemeldingen)."
  },
  {
    "objectID": "definisjoner.html#foretak-og-virksomhet",
    "href": "definisjoner.html#foretak-og-virksomhet",
    "title": "2  Definisjoner",
    "section": "2.7 Foretak og virksomhet",
    "text": "2.7 Foretak og virksomhet\n\n2.7.0.1 Virksomhet/bedrift\nVirksomhet (bedrift/underenhet) brukes av SSB som betegnelse på en produksjonsenhet, det vil si en lokalt avgrenset enhet som hovedsakelig driver produksjon av varer eller tjenester innenfor en bestemt næring. Dette omtales som underenhet i Enhetsregisteret (ER).\nVirksomheter er konkrete arbeidssteder som for eksempel butikker, hoteller, skoler, bakerier, reklamebyråer og advokatkontorer.\n\n\n2.7.0.2 Foretak\nFor privat sektor opererer Enhetsregisteret (ER) med foretak som navn på en juridisk selvstendig enhet. Foretak i privat sektor er videre splittet opp i virksomheter.\nI motsetning til privat sektor kan kommunal forvaltning og statsforvaltningen også ha registrert enheter mellom det øverste nivået (foretaket) og det laveste nivået (virksomheten). Disse mellomliggende nivåer omtales som organisasjonsledd.\nI den klargjorte filen for arbeidsmarked og lønn (og den klargjorte filen for registerbasert sysselsetting) er foretak nivået over virksomhet."
  },
  {
    "objectID": "definisjoner.html#bosattikke-bosatt",
    "href": "definisjoner.html#bosattikke-bosatt",
    "title": "2  Definisjoner",
    "section": "2.8 Bosatt/ikke-bosatt",
    "text": "2.8 Bosatt/ikke-bosatt\nBosatte\nBosatte er definert som personer registrert i Folkeregisteret og inkluderer også midlertidige innflyttere med planlagt opphold i Norge på seks måneder eller mer.\nIkke-bosatte (utenlandske pendlere)\nIkke-bosatte er definert som personer registrert i Folkeregisteret med planlagt opphold i Norge på under seks måneder. Ikke-bosatte omfatter personer med et midlertidig ID-nummer (D-nummer) eller som er registrert som utvandret, men jobber i Norge.\nIkke-bosatte, også kalt utenlandske pendlere, korttidsinnvandrere eller lønnstakere på korttidsopphold, omfatter personer som ikke er registrert som bosatt i folkeregisteret. Ikke-bosatte omfatter:\n\nLønnstakere i norske og utenlandske virksomheter som har lengre arbeidsperioder i Norge med påfølgende lengre friperioder.\nPersoner som ikke bor i Norge i det hele tatt, men som pendler over grensen hver dag eller ukentlig for å arbeide i Norge. Disse er registrert som ikke-bosatte uansett hvor lenge pendlingen foregår, forutsatt at de bor utenfor Norge. Dette gjelder for eksempel nordmenn og svensker som bor i Sverige og jobber i Norge.\nUtenlandske bosatte som arbeider på kontinentalsokkelen eller som er sjøfolk på norske skip i utenriksfart innenfor EØS-området.\nAsylsøkere med midlertidig arbeidstillatelse\n\nDette er en svært heterogen gruppe som altså omfatter personer som pendler til arbeid i Norge for lengre eller kortere perioder av gangen. Det betyr at selv om en person er korttidsinnvandrer, kan man arbeide i Norge i flere år."
  },
  {
    "objectID": "definisjoner.html#avgrensning-av-sysselsettingsstatistikk",
    "href": "definisjoner.html#avgrensning-av-sysselsettingsstatistikk",
    "title": "2  Definisjoner",
    "section": "2.9 Avgrensning av sysselsettingsstatistikk",
    "text": "2.9 Avgrensning av sysselsettingsstatistikk\nAvgrensning av sysselsettingsstatistikk kan sees fra to synsvinkler. Definisjonen av sysselsetting er lik, men de har noe ulike anbefalinger om kriterier for hva som skal forståes som sysselsatt. Det ene perspektivet er å beskrive befolkningens tilpasninger til arbeidsmarkedet (inkludert ikke-sysselsatte). Da er det vanlig å avgrense populasjonen til personer 15-74 år bosatt i Norge (hjemmehørende folkemengde i yrkesaktiv alder).\nDet andre perspektivet er foretakenes bruk av arbeidskraft i produksjonen av varer og tjenester. Da er det vanlig å inkludere alle sysselsatte som har sitt arbeidssted i virksomheter hjemmehørende i Norge, uavhengig av alder og om den sysselsatte er registrert bosatt i Norge eller ikke. Ved denne tilnærmingen inkluderes også utenlandske ansatte på korttidsopphold (ikke-bosatte/utenlandske pendlere) som jobber i en virksomhet hjemmehørende i Norge, men ikke utenlandske ansatte som jobber i utlandet lønnet av norsk enhet.\nNoen statistikker publiserer etter den første avgrensningen til bosatte personer (befolkningens forhold til arbeidsmarkedet), som den registerbaserte sysselsettingsstatistikken og arbeidskraftundersøkelsen (AKU). Personer som er bosatt i Norge, men arbeider i virksomheter hjemmehørende i utlandet skal i prinsippet klassifiseres som sysselsatte, men de fleste av disse mangler vi opplysninger om i a-meldingen. Arbeidskraftundersøkelsen (som er en utvalgsundersøkelse) derimot, fanger opp at de er sysselsatte gjennom intervju.\nLønnsstatistikken, antall arbeidsforhold og lønn og Nasjonalregnskapet (NR/KNR) er eksempler på statistikker som publiserer etter den andre avgrensningen (foretakenes bruk av arbeidskraft i produksjonen av varer og tjenester).\nDe ulike avgrensinger av populasjonen som er omtalt over gjelder statistikkproduktene på www.ssb.no. Filen(e) for disse, som beskrives i dette dokumentasjonsnotatet, vil være unionen av alle populasjonene. Det er således først ved uttaket av data fra filen til tabellproduksjon at man gjør avgrensingene."
  }
]